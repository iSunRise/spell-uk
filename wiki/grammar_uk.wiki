#summary Це - сторінка проекту ПЗ перевірки граматики української мови.

= Загальна інформація =

В процесі розробки підтримка перевірки української мови в 
[http://www.danielnaber.de/languagetool/ LanguageTool]

= Новини =

02.24.2007 - Написано простенький клас UkrainianMyspellTagger, який ставить теґи частин речі з myspell'іського uk_UA.dic, але це лише для початкових форм слів (лем?). 


= Опис проекту =

Кістяк проекту для української в LT містить три головні частини:
- опис мови (поки не використовується, але планується виокремлення мовних пакунків і ядра і там ця інформація буде потрібною)
- словник теґів (слова, їх відмінювання, частини речі тощо)
- правила - правила зараз поділяються на дві частини: 1) за шаблоном (файл grammar.xml) і 2) специфічні правила (виражені через код Java, але пізніше будуть дещо реорганізовані з використанням xml де можливо)

Щодо правил, вже є декілька прикладів для української мови, як в grammar.xml так і в Java, також існує окреме правило для обробки русизмів.

Щодо словника, базова інформація є в вихідних файлах проекту myspell-uk.
- частини речі виражені прапорцями для (відмінюваних) іменників, прикметників та дієслів
- невідмінювані іменники, частина прислівників (інша частина генерується з прикметника через /W - сильний/W -> сильно) та інші частини поки що майже вкупі бо без прапорців
- можна також інформацію про частини речі витягнути зі словників, напр., ВТССУМ має позначки
- інформація про окремі відмінки тощо дещо складніше, неструктурована інформація є в правилах афіксів myspell-uk у вигляді коментарів, потрібно глянути чи можна її перетворити в щось для автоматизованої інформації
- також можливо є інші джерела з відмінками, напр. словники на ulif.org.ua мають очевидно структуровану інформацію, але не впевнений чи десь таке є у вільному доступі

Багато правил можна вже зараз додавати, але для їх розвитку (напр., узгодження відмінків, роду або часу) потрібні ширші можливості словника.

Є ймовірність, що поточний формат словників FSA який використовується в LT не дає нам все що потрібно - про це писалося в моєму листі в розсилку.

Схоже що основна задача зараз - це створення бази даних слів з їх властивостями: частинами речі, відмінками, родами, часом... Дещо на кшталт вихідних словників myspell-uk, але набагато потужніше.

Тобто для початку треба обговорити формат (можливо, щоб він був універсальний, придатний також для інших мов), і перетворити в нього те, що є в myspell-uk. Також коли буде цей формат, я б хотів мати його за джерело для обох проектів, LT та myspell-uk, щоб були спільні вихідні файли  - це має спростити роботу і збільшити цінність вихідного словника.

Друга задача - це створення нових правил для LT, здебільшого це буде редагування grammar.xml, але інколи написання коду.

З технічного боку ядра LT зараз найнагальніша задача - відокремити пакунки мови від ядра, щоб було простіше працювати і запрошувати нових людей. Ідеально - відокремленням проекту, але, можливо, поки що лише виокремленням в каталоги.
