#summary Погляд на розвиток проекту spell-uk

= Вступ =

Ця сторінка намагається подати ідею розвитку автоматизованих засобів перевірки правопису текстів українською мовою.
 
= Існуючі праці =

Наразі існує два (майже) непов'язаних проекту перевірки українського правопису:
 * [aspell_uk Українські словники перевірки орфографії для aspell, myspell...]
 * [grammar_uk Підтримка української в засобі перевірки граматики LanguageTool]

= Поточний стан =

== Орфографічні словники ==
Словники [aspell_uk *spell-uk] спочатку були створені для вільної програми перевірки орфографії ispell в 1999 і мали малу але непогану словникову базу і набір правил. 
За останні 8 років словниковий запас був значно розширений і налічує близько 90 тис. базових слів. Окрім словникової бази набір правил для генерування словоформ був майже повністю переписаний, надаючи можливість тримати в сирцевій формі лише початкові форми і генерувати практично всі відмінювані форми за допомогою правил. Це значно зменшує розмір файлу словника і спрощує його поповнення.
Поточна версія словників 1.4.0 з 90 тис. слів генерує близько 1,102 тис словоформ, тобто в середньому на одне базове слово в словнику програма перевірки правопису "знає" 12 словоформ.

На сьогодні словники [aspell_uk *spell-uk] з одних сирців можуть генерувати словники, що підтримуються декількома системами перевірки правопису: ispell, aspell, myspell та hunspell.

Формати двох останніх є ідентичними, хоча формат hunspell (який є фактично розвитком myspell) починає включати додаткові можливості.
Зараз myspell використовується в [http://en.www.mozilla.com/en/firefox/ Firefox 2.0] та [http://en.www.mozilla.com/en/thunderbird/ Thunderbird 2.0], а [http://hunspell.sourceforge.net/ hunspell] - в [http://www.languagetool.org/ OpenOffice.org] (відкритому наборі офісних програм), також hunspell буде використовуватись в майбутній версії Firefox 3.0. Оскільки всі ці наведені програми окрім Unix-систем також працюють на Windows (та MacOS X) їх цільова аудиторія буде найбільшою.


== Перевірка граматики ===

В молодий, але доволі перспективний (відкритий) проект перевірки граматики LanguageTool недавно було додано підтримку української мови. Проект написано на мові програмування Java, може запускатися з командного рядка, має модуль інтегрування в OpenOffice.org, а також окрему можливість працювати, як веб-сервер, оброблюючи запити по HTTP. Зараз цей проект підтримує близько десятка мов.

В основі перевірки граматики LT має два компоненти:
 * Словник з лексемами, що включає інформацію про слова, та їх атрибути: частину мови, словоформи тощо.
 * Набір правил, описаний у форматі XML; ці правила дозволяють задавати правильні й неправильні комбінації слів, словосполучень та знаків пунктуації.

Формат файлу правил досить гнучкий, але інколи бувають випадки, коли в мові трапляються правила, які неможливо, або заскладно описати в цьому форматі. В цьому випадку завжди можна написати (фактично будь-які) правила перевірки за допомогою мови Java.

Наразі підтримка української мови досить мінімальна і включає лише перевірку деяких правил пунктуації, напр., те, що "будь ласка" має виділятися комами, і підтримку деяких загальних правил, напр., попередження про повторення слів та неправильні послідовності знаків пунктуації.

== Словник перенесень слів ==

Офісний пакет OpenOffice.org також включає підтримку правил перенесень слів. Український словник ([http://wiki.services.openoffice.org/wiki/Dictionaries#Ukrainian_.28Ukraine.29 можна знайти тут]) був створений в 2005 і с того часу не оновлювався, можливо потребує ревізії.

== Словник синонімів ==

Офісний пакет OpenOffice.org також включає підтримку тезауруса, але наразі невідомо про існуючі відкриті словники українських синонімів.


= Подальший розвиток =

Хоч словники перевірки орфографії і є усталеними, вони є далеко не повними, а також потребують (хоч і незначних) корекцій в правилах та, можливо словах.

Натомість проект перевірки граматики потребує систематичної і великої праці. Оскільки ядром перевірки граматики (власне, на чому базуються більшість правил) є словникова база, нагальною потребою є створення словникової бази з інформацією про лексеми української мови. Ця база має вміщувати принаймні таку інформацію:
 * частина мови
 * словоформи (відмінки, роди... для іменників, часи для дієслів...)

Така інформація в словниках для більшості мов LT зберігається у вигляді теґів. Окрім основної інформації, наведеної вище, за допомогою теґів може вказуватися будь-яка додаткова інформація, наприклад про забарвлення даного слова, чи воно є технічним, застарілим тощо.

На базі таких знань про лексеми мови, за допомогою теґів створюються правила, наприклад, що перед іменником в родовому відмінку прикметник має теж бути в цьому відмінку.

Словники правил перенесень слів та тезаурус, хоч і є досить корисними засобами, мають набагато нижчій пріоритет від перевірки граматики.